---
path: '/courses/design/presentasjonsteknikk'
confirmed: true
date: '2022-01-25 09:00'
endDate: '2022-01-26 16:00'
location: 'Info kommer'
title: 'Presentasjonsteknikk - Skriv enkelt tenk bedre'
teacher: 'Henrik Bakke'
description:
  'Å lykkes med formidling krever forenkling. Den dårlige nyheten er at
  forenkling er vanskelig. Den gode nyheten er at det er verdt strevet. Det
  vil hjelpe deg å skrive bedre tekster, holde bedre presentasjoner og få
  bedre resultater.'
updated: '2021-08-27'
author: 'Thomas Malt'
image: '/assets/design/presentasjonteknikk.jpg'
email: 'academy@knowit.no'
---

Dette kurset vil vare omtrent en halv dag, og dere vil bli delt i grupper på
cirka 10 i hver. Alle vil få egen innkalling med informasjon om hvilken gruppe
de er på:

- **Gruppe 1:** tirsdag 25. januar, 9:00
- **Gruppe 2:** tirsdag 25. januar, 13:00
- **Gruppe 3:** onsdag 26. januar, 9:00
- **Gruppe 4:** onsdag 26. januar, 13:00

# Om kurset

Å lykkes med formidling krever forenkling. Den dårlige nyheten er at
forenkling er vanskelig. Den gode nyheten er at det er verdt strevet. Det vil
hjelpe deg å skrive bedre tekster, holde bedre presentasjoner og få bedre
resultater.

Kurset tar utgangspunkt i boka
[Skriv enkelt - tenk bedre](https://www.fagbokforlaget.no/Skriv-enkelt-tenk-bedre/I9788245033366)
av Henrik Bakke, som viser deg hvordan.

Mange ser på skriving og formidling som en barriere. Det er egentlig det
motsatte: en dør inn til ny verdi. Å utvikle et budskap, og samtidig ha det
enkle som ideal, er forløsende – forløsende for god tenkning, forløsende for å
gjøre virkelighet av en god idé, forløsende for å bringe et prosjekt videre
mot vellykket gjennomføring. Men denne verdien frigjøres ikke av seg selv. Den
krever en metode – en bevisst tilnærming til hvordan man gjør seg nytte av
forenklingens kraft.

Denne boka utforsker den tette sammenhengen mellom det å tenke og det å
formidle. Med dette som grunnlag viser den deg steg for steg hvordan du kan
bruke forenklingens kraft, enten du skal skrive, lage en presentasjon eller
utvikle innhold til digitale kanaler.

Skriv enkelt – tenk bedre vil ikke gjøre deg til en kommunikasjonsstjerne. Men
boka kan hjelpe deg til å lykkes bedre – i jobben din, som student eller i
andre sammenhenger der god formidling og god tenkning er viktig.

## Om Henrik Bakke

Henrik Bakke er utdannet cand.mag. fra Universitetet i Agder og har over 30
års erfaring som skribent og rådgiver innenfor kommunikasjonsfaget. Han har
blant annet arbeidet som tekstforfatter og journalist i Burson-Marsteller og
kommunikasjonsrådgiver i McKinsey & Company. Han er i dag skribent og
innholdsstrateg i Knowit Experience i Oslo.
