---
path: "/courses/design-lead/stressmestring"
date: "2019-12-02 16:00"
confirmed: true
location: "Midten, Oslo"
title: "Stressmestring"
teacher: "Cecilie Byholt Endresen"
image: "/assets/cecilie-byholt-endresen.jpg"
description: "Kurset er todelt og dekker både hvordan håndtere eget stressnivå og hvordan gi psykologisk trygghet til teamet."
updated: "2019-06-24"
author: "Jan Henrik Gundelsby"
email: "academy@knowit.no"
---

# Stressmestring og psykologisk tryggghet

Kurset er todelt:

# Stressmestring
Fokus vil være på å oppdage signaler og forstå hva som er positiv stress og hva som kan utvikle seg til en alvorlig sykdomstilstand. Vi er ikke tjent med at noen, ledere eller ansatte, "går i veggen" og trenger langvarig rekonvalesens. 

Overordnet tema for denne delen vil være hvordan best legge til rette for en bærekraftig hverdag, med hovedfokus på stress og stressmestring. Ila samlingen vil deltakerne få økt kunnskap om hva stress er og hvordan stress påvirker oss på kort og på lang sikt, økt kunnskap om vanlige stressreaksjoner, samt økt innsikt i virksomme stressmestringsteknikker. Samlingen vil bestå av teori og egenrefleksjon, og det legges opp til stor grad av dialog og interaksjon underveis.

# Psykologisk trygghet
Høy psykologisk trygghet kjennetegnes ved at medarbeidere tør å stille spørsmål, si i fra om bekymringer, og har en opplevelse at feil ikke vil holdes mot dem.

Teamlederen og mellomlederen er en nøkkelrolle. Psykologisk trygghet skjer på gruppenivå i organisasjonen. Derfor er det også her du må lete etter tegn på psykologisk trygghet, ikke på organisasjonsnivå.

* Psykologisk trygghet er ikke et mål – det er en effekt av optimalt team- og gruppemiljø. Målet er å levere best mulige resultater og prestasjoner.
* Psykologisk trygghet handler ikke om å være snill, men om å være åpen for innspill, konstruktiv kritikk og skape en ramme for læring.

Deltakerne vil få innføring i grunnleggende psykologi, med særlig fokus på relasjonens betydning for godt samspill. Det vil også være fokus på hva som kjennetegner effektive team, og hvordan man som leder kan legge til rette for og bygge psykologisk trygghet i egne team, inkludert praktiske tips i hverdagen.

# Om kursholder
Cecilie er organisasjonspsykolog og jobber både i offentlig og privat sektor med lederutvikling og -veiledning, team- og ledergruppeutvikling, arbeidsmiljøkartlegging og arbeidsmiljøtiltak, endring- og omstillingsprosesser, HR-rådgivning, stress og stressmestring samt generell foredragsvirksomhet. 

Hun er også gjesteforeleser for Executive MBA og Strategisk HRM ved UiS. Som kliniker tar hun imot bedriftskunder med avtale for behandling av lettere psykiske lidelser (angst, utbrenthet, stressmestring, sorgbearbeiding m.m.).
