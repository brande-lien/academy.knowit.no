---
path: "/courses/team-lead/designmetodikk"
date: "2020-04-22"
title: "Designmetodikk"
teacher: "Thea Basthus Nilsen"
description: "Hva gjør de ulike designerne og hvilke behov har designere når de skal jobbe godt med utvikling og teknologi? Hvordan kan vi bygge opp og organisere velfungerende produkt- og tjenesteutviklingsteam?"
updated: "2019-06-24"
author: "Jan Henrik Gundelsby"
email: "academy@knowit.no"
image: "/assets/avatar.jpg"
---

Hva gjør de ulike designerne og hvilke behov har designere når de skal jobbe godt med utvikling og teknologi? Hvordan kan vi bygge opp og organisere velfungerende produkt- og tjenesteutviklingsteam?

I workshoppen vil dere få en intro til de ulike designfeltene og metodikkene som brukes, i teori og praksis. Vi vil gå gjennom hvordan vi kan skape grunnlag for god samarbeidskultur, hvordan design og brukeropplevelse er sentralt i ethvert utviklingsteam og hvordan teknologi og utviklere bør involveres i designprosessen.

# Hva du lærer

- Overordnet kunnskap om designprosess og metodikk

- Verktøy for samarbeid i produkt- og tjenesteutviklingsteam

- Designmetodikk for alle - praktiske øvelser hele teamet kan delta og bidra til - uavhengig av fagfelt 

# Thea Basthus Nilsen
Thea har 7 års erfaring som tjenestedesigner og har, i tillegg til å jobbe på prosjekter, fagansvar for tjenestedesign i Knowit Experience Oslo. 

Hun har løst komplekse og varierte utfordringer for flere større private og offentlige kunder. Thea trives godt med å planlegge og lede designprosessen. Hun jobber vanligvis med fasilitering av involverende prosesser, kvalitativ innsikt, kartlegging, testing og analyse, idé- og konseptutvikling. Det vil si at hun gjør alt fra å holde engasjerende workshoper og hente inn og analysere brukerinnsikt til å avdekke muligheter og utvikle konsepter. I tillegg til tjenestedesign, har Thea erfaring med interaksjonsdesign for bl.a. Nasjonalmuseet, Stortinget og Luftfartstilsynet. 

Hun er også en av deltagerne i programkomiteen for Knowit Academy.
